# Pomaganie proste jak nigdy!

**Jesteśmy grupą pasjonatów z branży IT. Zainicjowaliśmy ten projekt oddolnie, aby wesprzeć działalność organizacji dobroczynnych.**

Wiemy, że nie każdy chce przekazywać środki finansowe dla organizacji charytatywnych. Czasem zakupienie i przekazanie konkretnego produktu daje znacznie więcej satysfakcji i poczucia pewności, że wspieramy konkretne potrzeby podopiecznych takich organizacji.

Dlatego naszą misją stało się stworzenie prostego serwisu dla organizacji charytatywnych. Dzięki niemu mogą one wskazać produkty potrzebne do funkcjonowania na co dzień. Mogą to być materiały higieniczne lub wyroby medyczne. Może to być żywność, ubrania czy zabawki. Organizacje same określają swoje potrzeby i wskazują na konkretne produkty, które regularnie są im potrzebne do prowadzenia działalności dobroczynnej. 

Osoby odwiedzające dedykowane strony organizacji na wyślij.co mogą zapoznać się z listą odnośników do potrzebnych produktów i dokonać świadomego zakupu oraz wysyłki produktów prosto pod adres wskazany przez organizację.

## Założenia projektu

Gdy rozpoczęliśmy prace nad wyślij.co zależało nam, żeby dostarczyć narzędzie które będzie:

1. **Pomocne** - przede wszystkim chcemy, żeby wnosiło realną wartość i wsparcie dla organizacji zmagających się z brakiem środków do działania.
1. **Całkowicie transparentne** - otwarty kod źródłowy zapewnia 100% przejrzystości w sposobie działania wyślij.co.
1. **Otwarte** - każda organizacja spełniająca kryteria dołączenia do projektu może z niego skorzystać.
1. **Niezależne** - GitHub jest serwisem darmowym dla publicznych projektów, dlatego narzędzie nie wymaga wsparcia finansowego od żadnej organizacji, czy instytucji.  
1. **Zautomatyzowane** - zależy nam, żeby wyślij.co było w jak największym stopniu automatycznie funkcjonującym narzędziem i wymagało do swojego codziennego działania minimum zaangażowania także z naszej strony.


## Jak działamy?

**wyślij.co** to platforma dla zweryfikowanych polskich organizacji charytatywnych:

- **Weryfikacja organizacji** - każda organizacja jest sprawdzana w oficjalnym rejestrze KRS oraz przez kontakt z przedstawicielami organizacji.
- **Bezpieczeństwo danych** - wszystkie informacje przechodzą proces walidacji
- **Otwartość kodu** - pełna transparentność działania platformy
- **Darmowy hosting** - korzystamy z GitHub Pages, co eliminuje koszty

## Chcesz się zaangażować?

### Dla organizacji charytatywnych
**Dołącz do platformy za darmo!** Wypełnij [formularz zgłoszenia](https://github.com/wyslijco/wyslijco.github.io/issues/new/choose) - po weryfikacji dodamy Twoją organizację do platformy.

### Dla programistów
Projekt jest otwarty na współpracę - możesz:
- Zgłaszać pomysły i błędy przez [Issues](https://github.com/wyslijco/wyslijco.github.io/issues)
- Proponować zmiany w kodzie przez Pull Requests
- Pomagać w rozwoju funkcjonalności

### Dla darczyńców
Odwiedź [wyślij.co](https://wyslij.co) i znajdź organizację, której chcesz pomóc - każdy zakup trafia bezpośrednio do potrzebujących.

---

💝 **Nie przyjmujemy wsparcia finansowego** - jesteśmy grupą wolontariuszy, która wykorzystuje swoją wiedzę techniczną do pomagania organizacjom charytatywnym w Polsce.

